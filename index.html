<!DOCTYPE html>
<html>
<head>
    <meta http-equiv="content-type" content="text/html;charset=utf-8">
    <meta http-equiv="X-UA-Compatible" content="IE=Edge">
    <title>神结局 | by sekaiamber</title>
    <meta name="author" content="sekaiamber(Xu Xiaomeng)" />
    <script src="scripts/jquery-1.11.1.min.js"></script>
    <script src="scripts/require.js"></script>
    <script>
        // Release
        // var rconfig = {
        //     paths: {
        //         "main": "scripts/mainout"
        //     }0
        // }
        // Develop
        var rconfig = {
            baseUrl: 'data',
        }
        require.config(rconfig);
        require(["main"]);
    </script>
    <link rel="stylesheet" href="styles/g.css">
<!--
    ==TODO==
    <link rel="shortcut icon" href="favicon.png" />
-->
</head>
<body>
    <div id="top">
        <div class="left">从前有座山，山上有个庙，庙里住着一个老和尚</div>
        <div class="menu iconfont icon-caidan">
            <!--<div class="count">13</div>-->
        </div>
        <div style="clear: both;"></div>
    </div>
    <div id="main">
        <div class="cs-passage" index="0">永和九年，岁在癸丑，暮春之初，会于会稽山阴之兰亭，修禊事也。群贤毕至，少长咸集。</div>
        <div class="cs-passage" index="1">此地有崇山峻岭，茂林修竹；又有清流激湍，映带左右，引以为流觞曲水，列坐其次。</div>
        <div class="cs-passage" index="2">虽无丝竹管弦之盛，一觞一咏，亦足以畅叙幽情。是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。</div>
        <div class="cs-passage" index="3">夫人之相与，俯仰一世，或取诸怀抱，悟言一室之内；或因寄所托，放浪形骸之外。</div>
        <div class="cs-passage" index="4">虽趣舍万殊，静躁不同，当其欣于所遇，暂得于己，快然自足，曾不知老之将至。</div>
        <div class="cs-passage" index="5">及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀。</div>
        <div class="cs-passage" index="6">况修短随化，终期于尽。古人云：“死生亦大矣。”岂不痛哉！</div>
        <div class="cs-passage" index="7">每览昔人兴感之由，若合一契，未尝不临文嗟悼，不能喻之于怀。</div>
        <div class="cs-passage" index="8">固知一死生为虚诞，齐彭殇为妄作。后之视今，亦犹今之视昔。</div>
        <div class="cs-passage" index="9">悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。</div>
    </div>
    <div id="console"></div>
</body>
</html>